25
9

Když se to narodilo, bylo to jenom takové bílé nic, do
hrsti se to vešlo; ale anžto to mělo pár černých ušisek
a vzadu ocásek, uznali jsme, že to je psisko, a protože
jsme si přáli mít psí holčičku, dali jsme tomu jméno
Dášeňka.

Dokud to bylo bílé nic, bylo to slepé, bez očí, a co se
nožiček týče, inu, mělo to dva páry čehosi, čemu se při
dobré vůli mohlo říkat nožičky, a k tomu i jeden čumáček.
